contumelia· llberet ac vindicet: isquam hujus ἐπείςοδιόν linis sit3 jam videamus,
quomodo a precibus. et a summa veneratione pedetentim Oedipus ad summam
intemperantiam procedat. Petit Oedipus a Tiresia, ut sibi et deo opituletur in
detegendo diro piaculo.- Ad quae vates, ut cui perspectum horrendum nefas
esset, vehementissime commotus detestansque scientiam scienti exitiosam, obtestatur
obsecrantem exprobrantemque Oedipum obscure et occulte primum, mox apertius.
ne sua ipse mala exquirat, obstinatus et obfirmatus adversus omnes regis et preces
et obtestationes. Hac exasperatus pervicacia increpat Oedipus Tiresiae malitiam,
crudelitatem, superbiam, regerente interim maledicta atque sponte proruptura mala
omnia asseverante atque ultro iratum incitante vate. Ibi ardentius excandescens
Oedipus vatem vipsum accusat caedis regiae oblique ejus caecitatem tangens.
Tum indignabundus Tiresias palam effert, Oedipum ut detestabile terrae piaculum
illo die suis ipsum exsecrationibus devinctum iri. Qua contumelia incensus rex
minis atque ¹contumeliis minitantem et veritatis viribus sese munientem vatem eo
denique adigit, ut Oedipum et esse Laii interfectorem et consuescere turpissime
cum carissimis sibi aperte edicat. Quo facto rex eo procedit crudelitatis et
immanitatis, ut obtusum vatem et auribus et mente et oculis dicat retorquentemque
in auctorem et simul miserum appellantem acerbe irridens superbeque contemnens
et quasi commiserans dicat ingenti perpetuaque caecitate sua nimirum a diis sic
affligi, ut luce qui fruantur gravius plectere miserum illum nec velint nec possint.
Ad quae Tiresias majore fidens praesidio respondet
οὐ γάρ με μοῖρα πρός γε σοῦ πεσεῖν, ἐπεὶ
ἱκανὸς Ἀπόλλων, ᾦ τάδ’ ’ἐκπρᾶξαι μέλει.

recte dicis, namque milii fatale non est, perverti ‘atque dejici de potestate mea
a te, quum satis potens Apollo eit, cui perficere haec quae eqo vaticinor curae
est. Ad quae Oedipus, nimirum etiamnum illo captus errore, a Creonte
subornatum· vatem esse ad ipsum perdendum, quaerit ista nam Creontis an tua

inventa stent? Ad quae Tiresias non Creon, sed Inte tibi ipse es pemicies.
3*

