&lew

plus eum videre credamus, quam vere videt. Denique nec in verbis, >nec in
numeris, neque in parva lectionis varietate video ullum indicium, unde esse a
nasuto aliquo confictum versum suspicer-3 sententia autem continet haud incon-
venientem horrendae rei exaggerationem, si quis eum, a quo procreatus
educatusque sit, interficiat, praesertim quum neque per se absurdum videatur, si
in patris cogitatione paullo diutius quam in matre moretur Oedipus et quo sit
longius producta antecedens ῥῆσις eo sit aptior exaggerata et per duos versus
perducta de summa talis hominis infelicitate sententia.

Simillimus est versus 957 in Electra fabula addubitatus a viro doctissimo
ut ab histrione· additus, in quo vindicando post ea quae supra de histrionum
interpolationibus disputavi, esse brevior possim: verum quum vir doctissimus
nullas suspicionis suae caussas attulerit, iterum tentanda mihi legentium patientia
est. Quare si versum non modo non aut supervacaneum, aut molestum, aut
invenustum, sed esse et poetae consilio et Electrae affectui convenientissimum
demonstravero, et meo munere defunctus ero, et sortasse etiam dubitanti
scrupulum exemero. Igitur Electra audito fratris miserabili exitu postquam
ingentem dolorem in mollissimos questus lacrymasque effudit, extincto destinato
a diis paternae caedis ultore ingens mulier, nimirum in accurrente sorore fidam
ut putavit nacta sociam, ipsa in se recipit horrendum ultionis ministerium idque
sorori aperit. ,Iam vide vim naturae et admirare poetae judicium. Exsecraremur
tantam in filia atque adeo in muliere crudelitatem, si ultricem manum se matri
ipsi illaturam profiteretur. Hinc jam nulla matris mentio: derivatur omnis ut in
animo Electrae sic in sermone ultio in invisum patris interfectorem matrimoniique
et regni raptorem Aegisthum. Quem quamquam etiam non nominato nomine ex
verbis τὸν αὐτόχειρα intelligebat utcunque soror, tamen, quum caedis perfectrix
Clytaemnestra, Aegisthus administer tantum haberetur, residere aliquid dubitationis
in animo CthSOthemidis poterat, quod quantum officere Electrae consilio 'in re
ceteroquin atroci debuerit, sponte apparet. Itaque quum celandi nulla, aperte

