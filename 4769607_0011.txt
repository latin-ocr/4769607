‹ffltiffl›

, · Proscripsit Wundcrus ex Oedipo rege v. 8. ὁ πᾶσι κλεινὸς Οἰδίπους
καλούμενος ut ab interprete aliquo confictum ex v. 40. ὦ κράτιστον πᾶσιν
Οἰδίπου κάρα.

Ac primum quidem a quonam confictum interprete-¹? A vetere opinor,
nisi vero doctum scholion Laurentianum nec invenustum, quod haec annotat de
hoc versu: πιθανῶς δὲ τὸ ὄνομα τόυ προλογίζοντος ἐδήλωσεν. ἅμα δὲ
καὶ εἰς ἐπιθυμίαν φέρει τὸν θεατὴν τῶν περὶ τοῦ Οἰδίποδος, esse confectum
ab aliquo infimae aetatis sciolo, quam a Didymo vel multo antiquiore *aut
Aristarcho aut Aristophane Byzantio males. ‘At non fuit veterum illorum mos
criticorum atque interpretum novis versibus onerare scriptores suos quam obelis
configere suspecta potiuS‚ ut apparet ex scholio Laur. ad Oed. Col. v. 237 et ex
Didymi annotatione ad Ant. v. 45. Quidni igitur esse illatum ab histrione statuamus?
Quod quidem esse factum in Euripide ct potuisse fieri in aliis quoque, postquam
Valckenarius et Boeckkius demonstrarunt, incredibile est, quantum quidam hoc
in genere suae vel sagacitati vel licentiae indulserint. At enimvero quum
Didymus hoc de Euripide saepius affirmarit, ad Sophoclem illud nunquam annotavit:
ut invitarunt argutae et sententiosas Euripidis Musae fecunda et praecocia
ingenia, ut facerent virium suarum periculum, contra decentes Sophoclis Gratiae
a sancto suo corpore procul hominum protervorum intemperantiam habuerunt.
Quocirca quum hac in re fuerimus sagaces et suspicaces nimium diu, jam simus
aliquamdiu vel creduli vel tardi potius, h. e. certis incorruptisque testimoniis
plus tribuamus quam nostris opinionibus aut suspicionibus. Post hanc universam
disputationem ut jam ipsa Wunderi argumenta partim a Sophoclis consuetudine
in prologis non quemquam suum ipsum profitentem nomen inducentiS‚ partim a
venusto et decoro petita excutiamus: si prologi praeter cetera hae maxime
partes sunt, spectantibus ut a principio statim fabulae et locus et personae, qnae
primae prodeunt, notae sint3 quamquam in nostra fabula qui primi spectarent5 ut
cetera taceam, partlm ex scenae institutione et exornatione, partim ex histrionis

