Ἡλίω

Vindicius superbo titulo quum has subsecivi temporis nugas inscribo, non
vereor, ne quis credat velle me totum aliquod opus alio sub nomine quod cir-

* cumferatur aut abjudicatum divino poetae sit vindicare: tantam ego non suscipio

professionem, nec, si susciperem, sustinere possem, homo tanto nec ingenio nec
doctrina3 sed sunt quaedam scholastici hominis de singulis Sophoclis versibus
vel verbis a viris doctis vel addubitatis vel ejectis vel mutatis commentationes,
quae ut sunt natae inter subsellia discipulorum ita sibi ne expetunt quidem
lectores alios nisi discipulos, ut sint abeuntibus haud ingrata contractae cum
sanctissimo poeta familiaritatis recordatio, remanentibus et mox accedentibus
haud inutilis fortasse institutio: quidquid praeterea comprobationis vel apud
dilectissimos collegas, vel apud scholae patronos, ephoros, fautores invenient,
id omne in lucro deputabunt.

Has ut scholastica scriptione minutias ederem, movit me maxime Wunderi,
viri doctissimi sagacissimque, >in factitanda Sophoclis critice audacia: quaesi
perget ut incepit, habebimus denique, qnod ejus paee dixerim, Sophoclem ex
suis suorumque amicorum conjecturis confictum. Quae si scriberet ut multa
viris doctis , tacitam ferret legentium aut comprobationem ant improbationem:
at scribit publicis scholasticae juventutis lectionibus et magistris, · quibus quum sit
injuncta necessitas interponendi judicii, reputet ipse, quam insuper imponat
necessitatem aut jurandi in ipsius verba, quod vetat veritas, aut stultitiae suscipiendi
ignominiam (nam ea fere nota afficit adversantem sententiam) , aut *regerendi in
auctorem ipsum .‚ quorum vneutrum fert aut pudor praeceptoris aut juventutis
verecundia. Itaque obnixe ego cum multis rogatum virum doctissimum velim,
ut in iis, quae posthac de Sophoclis fabulis commentetur, redeat ad pristinam
moderationem, -aut abstineat saltem horrenda illa proscriptionis formula, ne
exulare sensim utilissimae ejus editiones ex scholis incipiant, quas nunc cum
maximo discentium fructu obtinent prope omnes.

