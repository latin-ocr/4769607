effi 1⁵ Q
ultimum versum uncinis includens, vitiositatis indicia quum in aliis tum in Polybi
nominis quadam inconvenientia sibi detexisse visus, In quo vindicando versu
videtur mihi a poetae consilio repetendum esse. Nimirum quum poeta sic totam
fabulam instituerit explicueritque‚ ut Oedipus, quae est ejus in acerrimo veri
inveniendi studio caecitas v dum certis apertisque vestigiis, spretis vagis
fallacibusque, ut ipsi videntur, insistere sibi videtur et vere insistit persequiturque
alia velut intentissima oculorum acie, contra alia item apparentia, sed minus
aperta et extantia ne attendit quidem quippe perturbato affectibus animo vel
in unam tantum rem intento, tantae igitur quum ejus menti obductae tenebrae
sint, ut postremus omnium et sentiat et pervIdeat dirum quod latet facinus: jani
est in hoc ἐπειςοδίῳ hoc poetae consilium, ut Jocasta, dum avertere a caedis
cogitatione Oedipi animum studet, trivii, in quo facta caedes erat, transfixique
pedibus expositique parvuli Laii filii commemoratione, altero in Oedipi, altero
in senum chor-umdico et auditorum animos eos immittat aculeos recipiatque
ipsa ex Oedipi narratione, ut ipsa et auditores Jam prope viedeant omnem rei
atrocitatem, concipiant bona vota civitatis principes senes, horreat Oedipus
quoque, sed illud unum, ne mox interfecisse regem reperiatur et polluere
nefariis manibus regium matrimonium cogaturque exulare regno et vitare terram
patriam, nisi velit incestas cum matre inire nuptias et interficere patrem Polybum,
qui ipsum procreaverit et educaverit. Tam densa igitur quum Oedipi animo
de summa re, de vera patria, de vero patre et matre, de jam perpetrato diro
parricidio, de jam initis incestis cum matre nuptiis offusa caligo sit, ut esse
aliam patriam atque Corimhum⁷ aliam matrem ac Meropam, alium patrem ac
Polybum ne suspicetur quidem et tamen de praeteritis tam dira et ominosa
proferat dicta nesciens, ut auditores horrenda omnia concipiant animis; sapienter
poeta, praeterquam quod necessario facit proferentem quod sentit Oedipum,
discriminatis in momento tam gravi singulorum affectibus detectaque Oedipi
caecitate animi providit, ne ex ominosis ejus dictis et nostri animi praesagio jam

